Bejing A0 är en generell I/O enhet med fem 5V kanaler som kan användas var för sig som ingång eller utgång. Enheten finns i två varianter. En som kan
fästas på DIN skena och en variant som kan skruvas på vägg.

Bejing A0 är en CAN4VSCP modul och följer VSCP standarden. Det betyder att den kan arbeta självständigt eller tillsammans med en server och att
alla programvaror och kodbibliotek som finns i VSCP projektet direkt fungerar tillsammans med den. Som alla CAN4VSCP moduler så strömförsörjs enheten
över bussen med en 9-30V strömkälla.  

Bejing A0 ansluts till bussen med en RJ45 kontakt. Lämpligen använder man CAT-5 eller bättre partvinnad kabel. Strömförsörjningen sker också genom
denna kabel så det finns inget behov för en separat strömkälla. Maximala kabellängden ligger på runt 500 meter med dropkabellängder på max 24 meter.
Som för all CAN4VSCP moduler används 125 kbps som kommunikationshastighet.

Alla VSCP enheter innehåller information om sin egen konfiguration, inställningar, manual, drivare, version, tillverkare etc. Man behöver bara
fråga modulen om den information man är intresserad av. När VSCP enheter startas upp har dom alltid en förprogrammerad standardfunktionalitet.

Alla kanaler kan ställas individuellt som ingång eller utgång. On/Off/start/stop event kan får när en ingång ändrar tillstånd. Utgångar kan konfigureras
för att automatiskt lägga ut en puls med en fast frekvens.

Bejing enheterna har en decision matrix (beslutsmatris) inbyggd som gör att man enkelt kan programmera autonom funktionalitet. I matrisen kan man
programmera vad som händer när ett valfritt event kommer in till enheten. Detta kan vara att slå på/av/pulsa en eller flera utgångar eller sända ut status för
ingångar/utgångar. Genom beslutsmatrisen så kan man enkelt skapa autonoma system där man skapar sammansatta funktioner utan att en värddator behövs.
Kombinerar man till exempel en Paris enhet med Bejing A0 så kan man mycket enkelt skapa ett system där tryckknappar kopplade till Bejing A0 slår av och på
lampor motorer eller annat utan att blanda in en värddator annat än när man konfigurerar systemet.

Se produktsidan för fullständig information.