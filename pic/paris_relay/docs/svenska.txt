Paris är en relä enhet som kan kontrollera upp till sju externa relän (eller andra enheter starka lysdioder). Enheten finns i två varianter. En som kan fästas på DIN
skena och en variant som kan skruvas på vägg.

Paris är en CAN4VSCP modul och följer VSCP standarden. Det betyder att den kan arbeta självständigt eller tillsammans med en server och att
alla programvaror och kodbibliotek som finns i VSCP projektet direkt fungerar tillsammans med den. Som alla CAN4VSCP moduler så strömförsörjs enheten
över bussen med en 9-30V strömkälla.  

Paris ansluts till bussen med en RJ45 kontakt. Lämpligen använder man CAT-5 eller bättre partvinnad kabel. Strömförsörjningen sker också genom
denna kabel så det finns inget behov för en separat strömkälla. Maximala kabellängden ligger på runt 500 meter med dropkabellängder på max 24 meter.
Som för all CAN4VSCP moduler används 125 kbps som kommunikationshastighet.

Alla VSCP enheter innehåller information om sin egen konfiguration, inställningar, manual, drivare, version, tillverkare etc. Man behöver bara
fråga modulen om den information man är intresserad av. När VSCP enheter startas upp har dom alltid en förprogrammerad standardfunktionalitet.

Paris enheterna har funktionalitet för att kontrollera sju relän individuellt. Man kan, som förväntat, slå på och av ett relä från en extern
applikation, exempelvis en app på en mobiltelefon eller från en dator. Reläutgångar kan sättas så att de automatiskt pulsar mellan av och på med
en inställd frekvens. Man kan sätta en skyddstimer för respektive relä så att utgången går till det inaktiva läget efter att tiden gått ut. Bra att
ha som säkerhet i situationer där det kan hända ett event (I VSCP kallas meddelanden event) inte når fram till modulen som de skall pga att en
kommunikationslina slutat fungera eller liknande och det som styrs av utgången har en kritisk funktion. Man kan också få alarm när detta händer.
Paris svarar alltid med on- eller off- event när den slår till eller från en reläkanal.

Paris enheterna har en decison matrix (beslutsmatris) inbyggd som gör att man enkelt kan programmera funktionalitet. I matrisen kan man programmera vad
som händer när ett event kommer in till enheten. Detta kan vara att slå på/av/pulsa ett eller flera reläer eller sända ut status för utgångarna. Genom
beslutsmatrisen så kan man enkelt skapa autonoma system där man skapar sammansatta funktioner utan att en värddator behövs. Kombinerar man till
exempel en Kelvin NTC enhet med en Paris enhet så kan man mycket enkelt skapa ett system som håller temperaturen konstant utan att blanda in en
värddator annat än när man konfigurerar systemet.


Se produktsidan för fullständig information.

